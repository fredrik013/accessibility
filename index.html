<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Tillgänglighetsguiden - Fredrik Andersson</title>
    <link rel="stylesheet" href="style.css">
</head>

<body>

    <a class="skip-link" href="#main-content">Hoppa till huvudinnehåll</a>

<header>
        <h1>Tillgänglighetsguiden</h1>
        <p><strong>Skapad av: Fredrik Andersson</strong></p>
        
        <nav aria-label="Innehållsförteckning">
            <h2 class="sr-only">Innehållsförteckning</h2>
            <ul>
                <li><a href="#about">Om guiden</a></li>
                <li><a href="#aria-labels">1. Namnge det osynliga (Aria-labels)</a></li>
                <li><a href="#links-vs-buttons">2. Länkar eller Knappar?</a></li>
                <li><a href="#search-example">3. Sökfunktionen (Relationer)</a></li>
                <li><a href="#naming-objects">4. Namngivning av objekt (Bilder & Ikoner)</a></li>
                <li><a href="#tables">5. Optimera tabeller (Struktur & Relationer)</a></li>
                <li><a href="#forms-chapter">6. Tillgängliga Formulär</a></li>
            </ul>
        </nav>
    </header>

    <main id="main-content" tabindex="-1">
        
        <section id="about">
            <h2>Om guiden</h2>
            <p>
                Här delar jag med mig av mina kunskaper och erfarenheter av att arbeta med tillgänglighet för skärmläsare. 
                Mitt perspektiv är lite speciellt: <strong>jag är själv blind och använder dessa hjälpmedel varje dag.</strong>
            </p>
            <p>
                Jag påbörjade min resa inom systemutveckling i april 2024. När jag lärde mig grunderna i HTML 
                insåg jag snabbt hur stor skillnad små medel kan göra. Det är ofta förvånansvärt enkelt att göra 
                en webbsida tillgänglig – om man bara vet <em>hur</em> man ska göra och <em>varför</em>.
            </p>
            <p>
                Eftersom jag själv är i början av min karriär är guiden under ständig utveckling. Den gör inte anspråk 
                på att vara ett fullständigt facit, men min förhoppning är att den ska ge dig en stabil grund att stå på.
            </p>

            <div class="explanation">
                <h3>Hur jag "läser" din kod</h3>
                <p>För att förstå exemplen i den här guiden är det bra att veta hur min skärmläsare tolkar din HTML:</p>
                <ul>
                    <li><strong>Kartan:</strong> Jag hoppar mellan landmärken (som <code>main</code>, <code>nav</code> och <code>search</code>).</li>
                    <li><strong>Verktygen:</strong> Jag navigerar från knapp till knapp. Utan rätt namn vet jag inte vad de gör.</li>
                    <li><strong>Berättelsen:</strong> Jag läser rubriker och brödtext för att ta till mig informationen.</li>
                </ul>
            </div>
        </section>

        <section id="aria-labels">
            <h2>1. Namnge det osynliga (Aria-labels)</h2>
            <p>
                Många moderna webbsidor använder ikoner istället för text. För en seende är ett hjärta en sökknapp, 
                men för min skärmläsare är det bara "Knapp". Med <code>aria-label</code> tänder vi ljuset.
            </p>

            <div class="explanation">
                <h3>Lösningen: Ge elementet ett namn</h3>
                <p>
                    Genom att använda <code>aria-label</code> kan du ge knappen ett namn som bara jag hör, 
                    utan att det ändrar sidans utseende.
                </p>
            </div>

            <div class="code-block">
                <p><strong>❌ Dåligt (Jag hör bara "Knapp"):</strong></p>
                <pre><code>&lt;button&gt; ❤️ &lt;/button&gt;</code></pre>

                <p><strong>✅ Bra (Jag hör "Lägg till i favoriter, knapp"):</strong></p>
                <pre><code>&lt;button aria-label="Lägg till i favoriter"&gt; ❤️ &lt;/button&gt;</code></pre>
            </div>

            <div class="tip-box">
                <strong>Fredriks tips:</strong> Använd alltid riktiga HTML-taggar som <code>&lt;button&gt;</code>. 
                Om du bygger en knapp av en <code>&lt;div&gt;</code> fattar inte min skärmläsare att den går att klicka på!
            </div>
        </section>

       <section id="links-vs-buttons">
            <h2>2. Länkar eller Knappar? (Välj rätt verktyg)</h2>
            <p>
                Det här är ett av de vanligaste felen på webben. Man designar en länk så att den ser ut som en knapp, 
                eller använder en knapp för att navigera. För mig är skillnaden i funktion helt avgörande.
            </p>

            <div class="explanation">
                <h3>Varför det spelar roll för mig:</h3>
                <ul>
                    <li><strong>Länkar (<code>&lt;a&gt;</code>):</strong> När jag hör "Länk" förväntar jag mig att bli förflyttad till en ny sida eller sektion.</li>
                    <li><strong>Knappar (<code>&lt;button&gt;</code>):</strong> När jag hör "Knapp" förväntar jag mig att något ska <em>hända</em> (t.ex. öppna en meny eller skicka ett formulär).</li>
                </ul>
            </div>

            <div class="code-block">
                <p><strong>✅ Rätt användning:</strong></p>
                <pre><code>&lt;!-- För navigering --&gt;
&lt;a href="/kontakt"&gt;Kontakta oss&lt;/a&gt;

&lt;!-- För en handling --&gt;
&lt;button type="button" onclick="save()"&gt;Spara ändringar&lt;/button&gt;</code></pre>
            </div>
        </section>

<section id="search-example">
            <h2>3. Sökfunktionen (Relationer i koden)</h2>
            <p>
                När vi bygger en sökfunktion räcker det inte med att elementen finns där. Vi måste skapa en logisk 
                koppling mellan dem så att skärmläsaren förstår vad som hör ihop.
            </p>
            
            <div class="code-block">
                <pre><code>&lt;!-- 1. Behållaren som markerar sök-området --&gt;
&lt;div role="search" aria-label="Sök upplevelser"&gt;

  &lt;!-- 2. Inputfältet med en pekpinne (aria-describedby) --&gt;
  &lt;input 
    type="text" 
    role="searchbox" 
    aria-describedby="search-instruction" 
    placeholder="Sök..."
  /&gt;

  &lt;!-- 3. Instruktionen som pekpinnen pekar på --&gt;
  &lt;div id="search-instruction" class="sr-only"&gt;
    Sök genom att skriva namn på upplevelser, resultatet uppdateras automatiskt.
  &lt;/div&gt;

&lt;/div&gt;</code></pre>
            </div>

            <div class="explanation">
                <h3>Vad händer "under huven"?</h3>
                <ul>
                    <li><strong>role="search":</strong> Detta skapar ett <em>landmärke</em>. För mig innebär det att jag kan trycka på en snabbknapp (ofta 'D' eller via en lista) för att hoppa direkt till söksektionen utan att behöva tabba förbi hela menyn.</li>
                    <li><strong>role="searchbox":</strong> Berättar för mig att detta inte bara är vilket textfält som helst, utan ett fält specifikt byggt för sökningar.</li>
                    <li><strong>ID-kopplingen (Den viktigaste biten):</strong> 
                        Attributet <code>aria-describedby</code> fungerar som en osynlig länk. Den säger till skärmläsaren: 
                        <em>"När användaren står i det här fältet, läs även upp texten som finns i elementet med ID:t <strong>search-instruction</strong>"</em>. 
                        Det gör att jag får instruktionen direkt i örat när jag ska börja skriva.
                    </li>
                </ul>
            </div>

            <div class="tip-box">
                <strong>Varför inte bara använda placeholder?</strong> 
                En <code>placeholder</code> försvinner ofta så fort man börjar skriva, och alla skärmläsare läser inte upp den på ett bra sätt. 
                Genom att använda en dold text med ett <code>id</code> säkerställer vi att informationen alltid finns tillgänglig för mig.
            </div>
        </section>

        <section id="naming-objects">
            <h2>4. Namngivning av objekt (Bilder & Ikoner)</h2>
            <p>
                Hur beskriver man en bild för någon som inte ser den? Det handlar om att välja rätt verktyg 
                beroende på om bilden är viktig för sammanhanget eller bara är där för att vara snygg.
            </p>

            <div class="explanation">
                <h3>Bilder (<code>&lt;img&gt;</code>) och Alt-text</h3>
                <p>
                    För vanliga bilder använder vi <code>alt</code>-attributet. Men här är den stora hemligheten: 
                    <strong>Ibland ska alt-texten vara tom.</strong>
                </p>
                <ul>
                    <li><strong>Informativ bild:</strong> Beskriv vad bilden föreställer (t.ex. <code>alt="En röd ryggsäck för vandring"</code>).</li>
                    <li><strong>Dekorativ bild:</strong> Om bilden bara är pynt, använd <code>alt=""</code>. Då hoppar min skärmläsare över den helt, vilket sparar mig tid.</li>
                </ul>
            </div>

            

            <div class="code-block">
                <p><strong>✅ Exempel på SVG-ikon som knapp:</strong></p>
                <p>Eftersom ikoner (ofta SVG) inte har en alt-tagg, använder vi <code>aria-label</code> på själva knappen.</p>
                <pre><code>&lt;button aria-label="Stäng fönster"&gt;
  &lt;svg aria-hidden="true"&gt;...&lt;/svg&gt;
&lt;/button&gt;</code></pre>
            </div>

            <div class="explanation">
                <h3>Varför står det <code>aria-hidden="true"</code> på ikonen?</h3>
                <p>
                    Det här är ett proffstricks! Genom att sätta <code>aria-hidden="true"</code> på själva SVG-koden 
                    säger vi till skärmläsaren: "Ignorera den här koden, jag har redan förklarat vad knappen gör 
                    via min label". Det förhindrar att skärmläsaren försöker läsa upp konstig kod eller "grafik".
                </p>
            </div>

            <div class="tip-box">
                <strong>Fredriks gyllene regel:</strong> Om en bild eller ikon inte tillför information som jag 
                behöver för att förstå sidan – gör den osynlig för mig. Mindre brus gör sajten mer lättanvänd!
            </div>
        </section>

<section id="tables">
            <h2>5. Optimera tabeller för skärmläsare</h2>
            <p>
                Tabeller är kraftfulla för att visa data, men utan rätt kod blir de en förvirrande labyrint för mig. 
                Hemligheten ligger i att koppla samman varje cell med sin rubrik.
            </p>

            <table>
                <caption>Viktiga element för tillgängliga tabeller</caption>
                <thead>
                    <tr>
                        <th scope="col">Element</th>
                        <th scope="col">Syfte</th>
                        <th scope="col">Min upplevelse</th>
                    </tr>
                </thead>
                <tbody>
                    <tr>
                        <td><code>&lt;caption&gt;</code></td>
                        <td>Tabellens titel</td>
                        <td>Jag får veta vad tabellen handlar om direkt när jag landar på den.</td>
                    </tr>
                    <tr>
                        <td><code>&lt;th scope="col"&gt;</code></td>
                        <td>Kolumnrubrik</td>
                        <td>Skärmläsaren läser upp rubriken varje gång jag byter kolumn.</td>
                    </tr>
                    <tr>
                        <td><code>&lt;th scope="row"&gt;</code></td>
                        <td>Radrubrik</td>
                        <td>Hjälper mig förstå vilken rad jag är på om tabellen är väldigt bred.</td>
                    </tr>
                </tbody>
            </table>

            <div class="explanation">
                <h3>Varför "Scope" är din bästa vän</h3>
                <p>
                    Genom att använda <code>scope="col"</code> (för kolumner) eller <code>scope="row"</code> (för rader) 
                    skapar du en osynlig bro mellan rubriken och datan. När jag navigerar i tabellen 
                    läser skärmläsaren inte bara upp "15", utan den säger "Pris: 15". Det ger sammanhang!
                </p>
            </div>

            <div class="tip-box">
                <strong>Fredriks tips:</strong> Använd aldrig tabeller för att bygga layout (design). 
                Tabeller ska bara användas för att visa data. Om du vill placera saker bredvid varandra, 
                använd CSS Flexbox eller Grid istället – det blir mycket lättare för mig att navigera då.
            </div>
        </section>

<section id="forms-chapter">
    <h2>6. Tillgängliga Formulär</h2>
    
    <p class="explanation">
        Ett tillgängligt formulär handlar om tydliga relationer. En seende person ser kopplingen mellan en etikett och ett fält, men för en skärmläsare måste vi bygga en teknisk bro.
    </p>

    <h3>Kopplingen: Label och ID</h3>
    <p>
        För att jag som använder skärmläsare ska veta vad jag ska skriva i ett fält, måste fältet ha ett unikt <code>id</code> som matchas av en <code>label</code> med ett <code>for</code>-attribut. 
    </p>

    <div class="example-box">
        <label for="first-name">Förnamn:</label>
        <input type="text" id="first-name" name="firstname" autocomplete="given-name">
    </div>

    <h3>Gruppering med Fieldset och Legend</h3>
    <p>
        Ibland räcker det inte med en etikett. Om du har flera val (som radioknappar), behöver jag veta <em>sammanhanget</em>. Här använder vi <code>&lt;fieldset&gt;</code> för att gruppera och <code>&lt;legend&gt;</code> som gruppens rubrik.
    </p>

    <div class="example-box">
        <fieldset>
            <legend>Hur vill du bli kontaktad?</legend>
            
            <input type="radio" id="contact-email" name="contact" value="email">
            <label for="contact-email">Via e-post</label><br>
            
            <input type="radio" id="contact-phone" name="contact" value="phone">
            <label for="contact-phone">Via telefon</label>
        </fieldset>
    </div>

    <div class="tip-box">
        <p>
            <strong>Tips:</strong> Om du behöver lägga till extra instruktioner, kom ihåg att använda <code>aria-describedby</code>. Du kan repetera hur det fungerar i kapitlet om 
            <a href="#search-example">Sökfunktionen och relationer</a>.
        </p>
    </div>

<h3>Varför Fieldset och inte bara en rubrik?</h3>
<p>
    Många gör felet att bara använda en vanlig <code>&lt;h3&gt;</code> ovanför sina fält. Problemet är att jag som använder skärmläsare tappar bort rubriken så fort jag börjar tabba mellan fälten. 
</p>
<p class="explanation">
    <strong>Skillnaden mot role="group":</strong> Medan <code>role="group"</code> kan användas för att gruppera vad som helst på en sida, är <code>&lt;fieldset&gt;</code> speciellt byggt för formulär. Det har ett inbyggt samspel med skärmläsaren som gör att "legend-texten" följer med mig in i varje fält.
</p>

<div class="tip-box">
    <p>
        <strong>Kom ihåg:</strong> Använd alltid <code>&lt;legend&gt;</code> som det första elementet inuti en <code>&lt;fieldset&gt;</code>. Det är den texten som blir min karta när jag navigerar i formuläret.
    </p>
</div>
</section>

    </main>

</body>
</html>